---
layout: layout
title: Hack 2015
---

#Hack 2015

Här kommer lite info för dig som deltar i [vårt meetup](http://www.meetup.com/t12t-Stockholm/events/225253168/) 23 september 2015.

##Förslag

Det finns lite olika saker att ta tag i under kvällen.
Vi skulle kunna dela upp dessa i tre olika grupper: bygga, fixa och feedbacka. I samband med någon av dessa tre så behöver vi testa.

###Testa

Förutom manuell testning så finns det flera olika verktyg som kan vara bra att använda sig av. Här kommer lite exempel:

* [Chrome Developer Tools](https://chrome.google.com/webstore/detail/accessibility-developer-t/fpkknkljclfencbdbgkenhalefipecmb)
* [Tota11y](http://khan.github.io/tota11y/)
* [Tenon](http://tenon.io/)
* [Contrast Ratio](http://leaverou.github.io/contrast-ratio/)

Om du är osäker på vad som behöver testas så ta en titt på [populära GitHub-repon](https://github.com/trending), eller [de sajter som är populära just nu](http://www.alexa.com/topsites/countries/SE). Hur tillgängligt är egentligen Flashback? Eller den där jQuery-pluggen som alla använder?

###Bygga

Att bygga kan innebära att koda eller designa eller på annat sätt komma på nya tillgängliga prylar.

Förslag på saker att bygga är till exempel en tillgänglig videospelare. Ett annat förslag som kommit in är att koppla ihop [api:et för webbriktlinjer.se](http://webbriktlinjer.se/psidata/) med olika ärendehanteringssystem. Om du är intresserad av detta så finns det mer info hos [offentligheten.se](http://offentligheten.se/experiment-hitta-en-bra-metod-for-att-arbeta-med-webbriktlinjer/).

###Fixa

Det finns mycket som kan bli bättre och därmed mycket att fixa. Det kan handla om trasiga webbar, pluggar eller teman till ett populärt cms eller blogg-verktyg. Här kommer lite fler konkreta förslag:

* Se till att tangentbordsnavigering fungerar
* Lägg till text-alternativ för ikoner, exempelvis ikon-fonter, där detta saknas
* Skriv om en text som är onödigt svår att förstå
* Förbättra kontrasten där det behövs
* Lägg till alt-texter där detta saknas

###Feedbacka

Skriv ett issue om ett problem du hittat på ett [populärt GitHub-repo](https://github.com/trending), eller skicka feedback till någon av de [mer populära sajterna](http://www.alexa.com/topsites/countries/SE). Tänk på att följa den gyllene issue-regeln: "Skriv ett issue som du skulle vilja att någon skrev ett till dig".

Andra saker att tänka på är:

* Tydlig titel som inte är för lång men ändå sammanfattar det hela
* Beskriv så tydligt du kan vad som är problemet och varför det är ett problem
* Tala om exakt var problem inträffar. Vilken sida, vilken webbläsare, på vilken enhet etc. ?
* Om det är relevant skicka med en skärmdump
* Håll en positiv ton
